<article class="news">
	<header>
		<h1>podsumowanie roku i plany na przyszłość</h1>
		<h2>28 grudnia</h2>
	</header>
	<p>
		Wraz z końcem roku przychodzi czas na podsumowania, w tym także na rozliczenie się z naszych
		dotychczasowych osiągnięć oraz planów, które udało nam się zrealizować, jak i tych, które
		pozostają z nami na przyszły rok. 2021 był bez wątpienia bardzo ważnym okresem dla wszystkich
		nas zaangażowanych w ten niezwykły projekt, jakim jest RKNT Invenio, dlatego bez dalszego
		przedłużania, przejdźmy do tego, co konkretnie udało nam się osiągnąć:
	</p>
	<ul>
		<li>
			8 czerwca - założenie RKNT Invenio - początkowo składało się tylko z 5 osób, a nasza
			“pracownia” mieściła się w garażu!
		</li>
		<li>
			17 czerwca - start projektu Bielik - naszego kluczowego projektu, który wytrwale realizujemy
			do tej pory 24 lipca - nawiązanie współpracy z Rakietomanią - serwis rakietomania do tej pory
			pozostaje naszym głównym partnerem medialnym. Zajrzyjcie do nich, jeśli interesują was nowości
			ze świata przemysłu kosmicznego!
		</li>
		<li>
			4 sierpnia - założenie discorda RKNT - naszego głównego kanału komunikacji z wszystkimi
			zainteresowanymi naszymi działaniami
		</li>
		<li>
			19 września - zorganizowanie warsztatu RKNT Invenio w Zespole Szkół Licealnych i Technicznych
			“Wiśniowa” w Warszawie
		</li>
		<li>
			13 października - występ na szkolnym festiwalu inicjatyw WiFI - nasza wystawa była najchętniej
			odwiedzaną ze wszystkich, a łącznie zobaczyło ją ponad 200 osób!
		</li>
		<li>
			19 grudnia - sukces zbiórki funduszy, na portalu zrzutka.pl - poraz kolejny mieliśmy okazję
			zobaczyć, jak duże jest wasze wsparcie, zbierając łącznie prawie 6 tys. złotych na wyposażenie
			naszego warsztatu i dalsze prace nad rakietą!
		</li>
	</ul>
	<p>
		Wszystkie te rzeczy udało nam się osiągnąć przez niespełna pół roku naszego działania. Co w
		takim razie planujemy na pierwszą połowę 2022?
		<br /> koniec stycznia - początek lutego - test statyczny silnika Bieli3K
		<br /> luty - rozpoczęcie prac nad silnikiem Bieli10K
		<br /> marzec - rozpoczęcie prac nad rakietą Orlik, którą wyposażymy w nasz silnik Bieli10K
	</p>
	<p>
		Oprócz tego będziemy w dalszym ciągu kontynuować współpracę z innymi kołami i inicjatywami
		uczniowskimi, tak jak robiliśmy to do tej pory, pomagając im zdobyć fundusze i kontakt do
		specjalistów z branży. Nie zapominamy też jak dużo zawdzięczamy Wam - wszystkim osobom, które
		wspierają nas i interesują się naszymi działaniami, dlatego z tego miejsca, chcemy szczerze i od
		serca życzyć Wam szczęśliwego Nowego Roku!
	</p>
	<!-- <div class="bg-image" /> -->
</article>
